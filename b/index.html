<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="../css/styles.css">
</head>
<body>
    <nav class="navbar">
        <ul>
            <li><a href="../index.html">home</a></li>
            <li><a href="../a/index.html">Programové a datové soubory</a></li>
            <li><a href="../b/index.html">Operační systémy</a></li>
            <li><a href="../c/index.html">Ovladače, firmware a unity</a></li>
            <li><a href="../d/index.html">Aplikační software</a></li>
            <li><a href="../e/index.html">Instalace programů</a></li>
            <li><a href="../f/index.html">Softwarové licence</a></li>
            <li><a href="../g/index.html">Software a autorský zákon</a></li>
            <li><a href="../h/index.html">Emulace a vizualizace</a></li>
        </ul>
    </nav>
<main>
    <h1>Operační systémy</h1>
    <h2 id="programove-vybaveni">
        Programové vybavení
    </h2>
    <p>
        <strong>Programové vybavení</strong> (software) je podmínkou využití technického vybavení 
        (hardware). V raných dobách počítačové éry byly programy vytvářeny vždy pro 
        konkrétní hardware. V okamžiku, kdy počítače začaly být produkovány ve 
        větších sériích, objevila se i potřeba vývoje speciálních systémových programů, 
        které by obstaraly základní operace s hardwarem a nabídly prostředí pro běh 
        aplikací, tj. programů určených pro konkrétní účely.
    </p>
    <h2 id="operacni-systemy">Operační systémy</h2>
    <p>
        Základním programovým vybavením počítačů (a jim podobných 
        zařízení) jsou <strong>operační systémy</strong> (OS - Operation System). Jejich 
        nejdůležitější funkcí je zajištění řízení hardware. To má na starosti jádro 
        systému, které tvoří subsystémy pro správu procesoru, paměti, diskových 
        médií a dalších zařízení.  Jádro pro své operace vyžaduje instalaci 
        ovladačů jednotlivých zařízení (drivers) a s jejich pomocí zpřístupňuje 
        technické vybavení běžícím procesům.
    </p>
    <h2 id="struktura-os">Struktura OS</h2>
    <p>
        Nezbytnou součástí operačních systémů je <strong>aplikační rozhraní</strong> (API - 
        Application Programming Interface), které nabízí programátorům 
        prostředky pro vývoj aplikací pro daný systém. <strong>Uživatelské rozhraní</strong> 
        slouží k ovládání OS a k spouštění aplikací. Zatímco starší OS se 
        ovládaly častěji prostřednictvím <strong>příkazového řádku</strong> (CLI - Command 
        Line Interface), moderní systémy poskytují <strong>grafické uživatelské rozhraní</strong> 
        (GUI - Graphic User Interface) založené na oknech a grafických 
        prvcích
    </p>
    <h2 id="historie-os">Historie OS</h2>
    <p >
        Na počátku vývoje moderních OS byl víceúlohový a víceuživatelský systém 
        <strong>UNIX</strong>, který se od 70. let používal v sálových počítačích i minipočítačích. 
        Jeho principy využily i další OS. V 80. letech minulého století si vzájemně 
        konkurovaly systémy firmy Microsoft (<strong>MS DOS</strong>),  instalované na počítačích 
        IBM PC, a firmy Apple (<strong>Mac OS</strong>), která rozvinula myšlenky vývojářů 
        společnosti Xerox a začala jako první používat grafické uživatelské rozhraní. To  
        se stalo také základem <strong>MS Windows</strong>, jenž hrál prim především na přelomu 
        tisíciletí. V té době už získával stále větší popularitu volně šiřitelný systém 
        Linux, pojmenovaný podle svého tvůrce Linuse Torvaldse a staršího vzoru 
        UNIXu. Zatímco operační systémy Windows dominují především na osob
        ních počítačích v domácnostech i kancelářích, různé linuxové distribuce  
        jsou velmi často instalovány na síťových serverech.
    </p>
    <h2 id="typy-os">Typy OS</h2>
    <p> 
        Současné OS rozdělujeme nejčastěji podle typů zařízení, pro která jsou 
        určeny. Existují  <strong>systémy pro síťové servery</strong> (např. MS Windows 2012 Server, 
        Linux, Unix), <strong>pro běžné osobní počítače</strong> - desktopy, notebooky, netbooky (např. 
        MS Windows, Linux Ubuntu, OS X), pro mobilní zařízení (Android, Symbian, 
        Windows Phone, iOS) i speciální RTOS (Real-Time Operating System -  
        systémy reálného času), které zajišťují provoz „chytrých“ zařízení, jakými jsou 
        robotické kamery využívané pro sportovní přenosy, měřící přístroje na orbitálních 
        stanicích nebo jednotky pro řízení různých průmyslových procesů. Zatímco 
        u desktopového systému je možné pozdržet dokončení některých operací a 
        provádět paralelně jiné operace, v případě RTOS je nezbytné provádět 
        operace bez prodlevy a s vysokou spolehlivostí v reálném čase.
    </p>
    <img src="../img/linux.jpg" alt="." class="center">
</main>

    <footer>
        <hr>
        <p>&copy; 2024/25, autor: <b>Ivan Peterek</b>, třída: <i><b>IT1</b></i></p>
    </footer>
</body>
</html>